Παρακολούθηση της ηλεκτρικής ενέργειας σε μία εγκατάσταση 

Εισαγωγή – δράσεις ενεργοποίησης  

Όπως φαίνεται η ανθρώπινη δραστηριότητα είναι ένας από τους παράγοντες που επηρεάζουν την κλιματική αλλαγή.
Η παρατήρηση του ενεργειακού αποτυπώματος σε κάθε νοικοκυριό – πολίτη βοηθάει στην κατανόηση της ατομικής ευθύνης 
και στην ενεργοποίηση των πολιτών με στόχο τη διαφύλαξη του περιβάλλοντος για τις επόμενες γενιές.
Κάθε ανθρώπινη δραστηριότητα μεταφράζεται τελικά σε δραστηριότητες που συμβάλουν στην έκλυση διοξειδίου του άνθρακα.
Ιδιαίτερα η κατανάλωση ηλεκτρικής ενέργειας σε κάθε χώρο δραστηριότητας (επαγγελματικό ή οικιακό) πρέπει να μας απασχολεί.
Αλήθεια αρκεί η αλλαγή των λαμπτήρων πυρακτώσεως σε λαμπτήρες LED ή η αντικατάσταση των παλιών ηλεκτρικών συσκευών 
με νέες συσκευές ενεργειακής κλάσης Α;
Η απάντηση είναι πως μάλλον αυτό δεν είναι αρκετό. 
Εκείνο που πρέπει να κάνουμε είναι να αλλάξουμε τις συνήθειες και να προσανατολήσουμε τη σκέψη και τις δραστηριότητες μας στην εξοικονόμηση κάθε μορφής πόρων.
Για να το κάνουμε αυτό πρέπει να γνωρίζουμε τι κάνουμε λάθος ή τι δεν πάει καλά στην εγκατάσταση ή στις συσκευές μας. 
Πως μπορούμε όμως να μετρήσουμε την ηλεκτρική κατανάλωση;  Ο κλασσικός ηλεκτρομηχανολογικός μετρητής ηλεκτρικής ενέργειας που χρησιμοποιείται 
στην πλειονότητα των ηλεκτρικών εγκαταστάσεων στη χώρα μας δεν μπορεί να μας δώσει άμεσα και γρήγορα στοιχεία και στατιστικά εκτός κι αν βρισκόμαστε δίπλα στο μετρητή 
ανά πάσα στιγμή και καταγράφουμε τα δεδομένα.   

Μετρητής ενέργειας

Ο μετρητής ενέργειας που προτείνουμε ξεπερνάει αυτά τα εμπόδια και μπορεί να προβάλει τα στοιχεία κατανάλωσης (ρεύμα Ι, και ισχύς P για κάθε φάση )τόσο σε οθόνη όσο και σε διαδικτυακό κόμβο.
Η κατασκευή του στηρίζεται στον αισθητήρα ρεύματος της YHDC stc013. Έτσι τοποθετήθηκαν τρεις τέτοιοι αισθητήρες  (ένας για την κάθε φάση) σε ένα μικροελεγκτή esp32 
που στέλνει τα στοιχεία στον κεντρικό υπολογιστή raspberry ενώ προβάλει επίσης τα στοιχεία σε lcd οθόνη.
To project βασίστηκε στη δημοσίευση του www.openenergymonitor.org. Πώς να παρακολουθήσετε την ηλεκτρική ενέργεια που καταναλώνεται με ένα arduino. 

https://learn.openenergymonitor.org/electricity-monitoring/ct-sensors/how-to-build-an-arduino-energy-monitor-measuring-current-only 
 
Η κατασκευή

Στον παρακάτω σύνδεσμο παρουσιάζονται το ηλεκτρονικό σχέδιο της κατασκευής, τα σχέδια της πλακέτας (pcb) και η λίστα των υλικών. 

https://easyeda.com/siliadakis/esp32-energy-monitor_copy


Ο κώδικας

https://github.com/ekchiou/Energy-Air-quality-monitor/blob/master/esp32_energy_monitor_3phase_%26_MQTT_v2.ino


Η εγκατάσταση της συσκευής 

Μετά την ολοκλήρωση της κατασκευής θα γίνει εγκατάσταση στο εργαστήριο Υπολογιστικών Συστημάτων του σχολείου μας.   
