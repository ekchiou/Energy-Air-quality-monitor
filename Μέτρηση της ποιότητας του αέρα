Εισαγωγή
Η ποιότητα του αέρα αποτελεί βασικό δείκτη των περιβαλλοντικών συνθηκών μιας περιοχής. Σήμερα το παγκόσμιο μόνιτορ παρακολούθησης ποιότητας της ατμόσφαιρας (https://waqi.info/#/c/39.493/25.12/6.7z) δίνει σε πραγματικό χρόνο στοιχεία για τα στοιχεία που αποτελούν την σύνθεση του ατμοσφαιρικού αέρα. 

Η παραπάνω ιστοσελίδα αποτελεί ερευνητικό ερέθισμα που συνδυάζεται με τη σκέψη μας να δημιουργήσουμε ένα μετρητή ποιότητας αέρα.

Βλέποντας με τους μαθητές  το τι συμβαίνει στον ελλαδικό χώρο αλλά και σε παγκόσμιο επίπεδο δημιουργήθηκαν ερωτήματα προς διερεύνηση όπως 

Ερώτημα 1ο 
Ποια είναι τα στοιχεία που καθορίζουν αν η ποιότητα του ατμοσφαιρικού αέρα είναι καλή

Ερώτημα 2ο 
Ποιο είναι τα μεγέθη και οι μονάδες μέτρησης
Ερώτημα 3ο 
Τι είδους αισθητήρες και μέθοδοι υπάρχουν για την μέτρηση της ποιότητας του αέρα σε ένα χώρο.

Ερώτημα 4ο 
Γιατί η απελευθέρωση του CO2 αποτελεί βασικό δείκτη μελέτης που κάνει τους επιστήμονες να ανησυχούν  

Τα παραπάνω ερωτήματα αλλά και η δυνατότητα που παρέχουν οι σημερινές τεχνολογίες να προσεγγίσουμε ένα πρόβλημα και να συμβάλουμε στην καλύτερη γνώση, στην συγκέντρωση δεδομένων και το ποιο βασικό στη διαμόρφωση της συνείδησης του πολίτη μέσα από δεδομένα που μπορεί να μετρήσει κι ο ίδιος.

Η βασική ιδέα της μέτρησης της ποιότητας του αέρα περιορίστηκε, μετά από μια έρευνα των αισθητήρων που κυκλοφορούν στην ελληνική αγορά, στην μέτρηση της ποιότητας του αέρα με αισθητήρα που μπορεί να μετρήσει την ποιότητα του αέρα σε κλειστό χώρο. Βασικό κριτήριο επιλογής είναι να μπορεί να δώσει στοιχεία για το CO2 μια είναι τόσο σημαντικός δείκτης για την κλιματική αλλαγή.

Υλικά κατασκευής

WeMos D1 mini ESP8266 (V2.0)
Αισθητήρας Ποιότητας Αέρα (VOC&eCO2) - CCS811
Αισθητήρας Θερμοκρασίας & Υγρασίας RHT03 (DHT22)
Basic 16x2 Character LCD - White on Blue 5V (I2C Protocol)

Τεχνικά χαρακτηριστικά –  Λειτουργία 

Εκτός από τη μέτρηση του CO2 και των οργανικών μικροσωματιδίων  που κυκλοφορούν στον αέρα, στο μόνιτορ παρακολούθησης ποιότητας αέρα εντάξαμε και ένα μετρητή θερμοκρασίας – σχετικής υγρασίας (DHT 22).
Ο μικροελεγκτής διαβάζει τα στοιχεία των μετρήσεων από τους δύο αισθητήρες και τα προβάλει στην οθόνη LCD ενώ με το ενσωματωμένο WiFi αναλαμβάνει να στείλει τα δεδομένα στον κεντρικό υπολογιστή Raspberry PI 4.   

